AMPHITRUO. Αετ. 111. Sem. ε. 63

Quae neque sunt facta, neque ego in me admisi,
arguit:

Atque id me susque deque habituram putat. 5

Non edepol faciam: neque me perpetiar probri

Falso insimulatam: quin ego illum aut deseram,

Aut satisfaciat mihi ille, atque adjuret insuper,

Nolle esse dicta, quae in me insontem protulit.

Ju. Faciundum est mihi illud, fieri quod illaec
postulat, 10

Si me illam amantem ad sese studeam recipere:

Quando ego quod feci, factum id Amphitruoni
obfuit,

Atque ille dudum meus amor negotium

Insonti exhibuit: nunc autem insonti mihi

Illius ira in hanc et maledicta expetent. 15

Al. Et, eccum, video, qui me miseram arguit

Stupri, dedecoris. Ju. Te volo, uxor, colloqui.

Quo te avortisti ’ἶ ΑΖ. Ita ingenium meum est:

Inimicos semper osa sum obtuerier.

ch. Heja autem inimicos! Al. Sic est, vera
praedico: 20

Nisi etiam hoc falso dici insimulaturus es.

Jn. Nimis verecunda es. Al. Potin' es ut absti-
neas manum?

Nam certo si sis sanuS‚ aut sapias satis,

Quam tu impudicam esse arbitrare et praediceS‚

Cum ea tu sermonem nec joco, nec serio 25

Tibi habeas, nisi sis stultior stultissumo.

