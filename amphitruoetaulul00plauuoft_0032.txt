28 AMPfflTRUo. AcT. Ι. Sem. l.

205 So. Tun' domo prohibere peregre me advenien-
tem postulas?
Me. Haeccine tua domu’st? So. Ita, inquam.
Me. Quis herus est igitur tibi!
So. Amphitruo, qui nunc praefectu'st Thebanis
legionibus ;
Quicum nupta est Alcumena. Me. Quid ais?
quod nornen tibi est?
So. Sosiam vocant Thebani, Davo prognatum
patre.
210 Με. Nae tu istic hodie malo tuo compositis men-
daciis
Advenisti‚ audaciae columen, consutis dolis.
So. Immo equidem tunicis consutis huc advenio,
non dolis.
Me. At mentiris etiam: certo pedibus, non tu-
nicis venis.
Si). Ita profecto. Me. Nunc profecto vapula ob
mendacium. “'' ‘⁷⁷7⁴'1‘f
215 So. Non edepol volo profecto. Me. At pol pro-

fecto ingratiis.

Hoc quidem profecto certu’st, non est arbitrarium. ·

So. Tuam fidem obsecro! Me. Tun’te audes
Sosiam esse dicere,

Qui ego sum? So. Perii! Me. Parum etiam,
praeut futurum est, praedicas.

Quojus nunc es? So. Tuus: nam pugnis usu
fecisti tuum.

