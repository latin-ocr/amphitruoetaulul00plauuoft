102 AULULARIA. Αοτ. 1. Sem. 2.

Volo intromitti3 atque etiam hoc praedico tibi,
Si Bona Fortuna veniat, ne intromiseris.
St. Pol ea ipsa credo ne intromittatur cavet:
Nam ad aedis nostras nusquam adiit, quanquam
prope est.
25 Eu. Tace, atque abi intro. St. Taceo, atque
abeo. Eu. Occlude sis
Fores ambobus pessulis Jam ego hic ero.
Discrucior animi, quia ab domo abeundum est
mihi.
Nimis hercle invitus abeo: sed quid agam, scio.
Nam noster nostrae qui est magister Curiae,
30 Dividere argenti dixit nummos in viros:
Id si relinquo, ac non peto, omnes illico
Me suspicentur, credo, habere aurum domi.
Nam non est verisimile, hominem pauperem
Pauxillnm parvi facere, quin nummum petat.
35 Nam nunc quom celo sedulo omnes, ne sciant,
Omnes videntur scire, et me benignius
Omnes salutant, quam salutabant prius.
Adeunt, consistunt, copulantur dexteras:
Rogitant me ut valeam, quid agam, quid rerum
geram.
40 Nunc quo profectus sum ibo, postidea domum
Me rursum, quantum potero, tantum recipiam.

