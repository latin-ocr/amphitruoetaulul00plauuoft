IN AMPHITRUONEM. 13

Praeterea certo prodit in Tragoedia.

Hanc Fabulam, inquam, hic Juppiter hodie ipse
aget,

Et ego una cum illo, Nunc animum advortite, 95

Dum hujus argumentum eloquar Comoediae.

Haec urbs est Thebae: in illisce habitat aedibus

Amphitruo, natus Argis ex Argo patre,

Qui cum Alcumena est nupta, Electri filia.

Is nunc Amphitruo praefectu’st legionibus: 100

Nam curn Telebois bellum est Thebano poplo.

Is priusquam hinc abiit ipsemet in exercitum,

Gravidam Alcumenam uxorem fecit suam.

Nam ego vos novisse credo jam, ut sit pater
meus;

Quam liber harum rerum multarum siet; 105

Quantasque amator siet, quod complacitum est
semel.

Is amare occoepit Alcumenam clam virum,

Usuramque ejus corporis cepit sibi,

Et gravidam fecit is eam compressu suo.

Nunc, de Alcumena ut rem teneatis rectius, 110

Utrinque est gravida, et ex viro, et ex summo
Jove.

Et meus pater· nunc intus hic cum illa cubat:

Et haec ob eam rem nox est facta longior,

Dum ille, quacum volt, voluptatem capit:

Sed ita assimulavit se quasi Amphitruo siet. 115

Nunc ne hunc ornatum vos meum admiremini,
P 2 ’

