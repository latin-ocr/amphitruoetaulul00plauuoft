IN AMPfflTRUoNEM. 11

Nam quid ego memorem, ut alios in tragoediis

Vidi, Neptunum, Virtutem, Victoriam,

Mortem, Bellonam, commemorare quae bona

Vobis fecissent? quis benefactis meus pater,

Deorum regnator, architectus omnibus. 45

Sed mos nunquam illic fuit patri meo,

Ut exprobraret quod bonis faceret boni.

Gratum arbitratur esse id a vobis sibj,

Meritoque vobis bona se facere qua} facit.

Nunc quam rem oratum huc veni, primum pro-
loquar: 50

Post argumentum hujus eloquar Tragoediae.

Quid contraxistis frontem ’ἶ quia Tragoediam

Dixi futuram hanc? Deus sum: commutavero

Eandem hanc, si voltis: faciam, ex Tragoedia.

Comoedia ut sit, omnibus iisdem versibus. 55

Utrum sit, an non, voltis? sed ego stultior,

Quasi nesciam vos velle, qui divus siem.

Teneo quid animi *vostri super hac re siet.

Faciam ut commista sit Tragicocomoedia:

Nam me perpetuo facere ut sit Comoedia, 60

Reges quo veniant et Di, non par arbitror.

Quid igitur? quoniam hic servos quoque parteis
habet,

Faciam, sit, proinde ut dixi, Tragicocomoedia.

Nunc hoc me orare a vobis jussit Juppiter,

Ut conquisitores singuli in subsellia 65

