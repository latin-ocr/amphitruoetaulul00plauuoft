20 AMPHITRUO. Aer. 1. scm. ι.

Hostes crebri cadunt: nostri contra ingruunt.
Vicimus vi feroces.

Sed fugam in se tamen nemo convortitur,
Nec recedit loco, quin statim rem gerat.

85 Animam omittunt priusquam loco demigrent:
Quisque uti steterat, jacet, obtinetque ordinem.
Hoc ubi Amphitruo herus conspicatus est,

Illico equites jubet dextera inducere.
Equites parent citi: ab dextera maxumo

90 Cum clamore involant, impetu alacri:

Foedant et proterunt hostium copias jure injustas.

Me. Nunquam etiam quicquam adhuc verborum
est prolocutus perperam :

Namque ego fui illic in re praesenti, et meuS,
quom pugnatum est, pater.

So. Perduelles penetrant sein fugam. Ibi nos-
tris animus additus est:
95 Vortentibus Telebois, telis complebantur corpora;
ipsusque Amphitruo regem Pterelam sua obtrun-
cavit manu.

Haec illic est pugnata pugna usque a mane ad
vesperum:

Hoc adeo hoc commemini magis, quia illo die
impransus fui.

Sed praelium id tandem diremit nox interventu
suo.

100 Postridie in castra ex urbe ad nos veniunt flentes

principes:

