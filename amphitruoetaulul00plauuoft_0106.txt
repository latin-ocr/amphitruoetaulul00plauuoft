98 PROLOGUS IN AULULARIAM.

Coepi observare, ecqui majorem filius
Mihi honorem haberet, quam ejus habuisset pater.
Atque ille vero minus minusque impendio
Curare, minusque me impartire honoribus.

20 Item a me contra sactum est : nam item obiit

diem.

Is ex se hunc reliquit, qui hic nunc habitat, filium
Pariter moratum, ut pater avusque hujus fuit.
Huic filia una est: ea mihi cotidie
Aut ture, aut vino, aut aliqui semper supplicat:

25 Dat mihi coronas. Ejus honoris gratia

Feci, thesaurum ut hic reperiret Euclio,

Quo eam facilius nuptum, si vellet, daret.

Nam compressit eam de summo adolescens loco.
Is scit adolescens quae sit, quam compresserit:

30 Illa illum nescit, neque compressam autem pater.
Eam ego hodie faciam, ut hic senex de proximo
Sibi uxorem poscat. Id ea faciam gratia,
Quo ille eam facilius ducat, qui compresserat.
Et hic qui poscet eam sibi uxorem senex,

35 Is adolescentis illius est avunculus,
Qui illam stupravit noctu, Cereris vigiliis.
Sed hic senex jam clamat intus, ut solet.
Anum foras extrudit, ne sit conscia.
Credo aurum inspicere volt, ne surreptum siet.

